### Условия на задачите от практическия изпит за ниво 4 и 5 - 2017 година.
В една организация има 3 типа служители:
- Изпълнители: поставя им се задача за изпълнение. Тези служители успяват да се справят с голяма част от поставените им задачи, но се провалят на всяка k-та поредна задача (т.е. при поставени k на брой задачи първите k–1 ще са приключени успешно, а последната — неуспешно). Цялото число k може да е различно за всеки служител и е негов атрибут.
- Експерти: изпълнители, които винаги се справят с всяка задача, която им е поставена.
- Началници (за ниво 5): служители, които разполагат с произволен брой подчинени от произволен тип (изпълнители, експерти, други началници). Когато на един началник му се постави задача, той я поставя на някой от подчинените си. Счита се, че един началник се е справил със задачата си, ако неговият подчинен се справи с нея. Началниците винаги поставят новата задача на някой от тези служители, на които до момента са възлагани най-малко задачи.

“Задачите” се дефинират като произволни символни низове с описание на дейност, например “Carry the stone”, “Dig a trench” и др. <br /> 
Да се дефинира абстрактен клас Employee, описващ служител. <br /> 
Всеки служител има име и може да извършва следните операции:
- execute: изпълнява задача и връща резултат, показващ дали задачата е изпълнена успешно.
- successRate: връща текуща успеваемост — дробно число в интервала [0,1], показващо съотношението между броя на всички успешно изпълнени задачи към броя на всички поставени задачи за дадения служител до дадения момент.  Ако на служителя не е била поставена нито една задача считаме, че успеваемостта му е 0.

Да се реализират класове Worker, Expert и Manager, реализиращи типовете служители, описани по-горе. <br /> 
За клас Manager да се реализират подходящи методи за добавяне и изтриване на подчинени, както и метод printStatus, извеждащ на стандартния изход имената и текущата успеваемост на всички подчинени.<br /> 
<br /> 
**Пример**: Нека имаме началника Ангел Ангелов със следните подчинени:
- Изпълнител Боян Боянов, който не успява да изпълни всяка 2-ра задача
- Експерт Василка Василева
- Началник Георги Георгиев с един подчинен:
     - Изпълнител Димитър Димитров, който не успява да изпълни всяка 4-та задача
     
Ако на Ангел Ангелов не е била поставена никаква задача, то обръщението към printStatus би довело до сления резултат:
1. Боян Боянов: успеваемост 0
2. Василка Василева: успеваемост 0
3. Георги Георгиев: успеваемост 0 

Да се реализират методи за изход към поток за всеки от класовете Worker, Expert и Manager. При извеждане на Manager, информацията да се форматира както е показано в примера по-долу. В информацията за клас Worker е записано числото k за този изпълнител, а числото в информацията за клас Manager представя броя на подчинените на дадения началник.<br /> 
manager: 3 Ангел Ангелов<br /> 
worker: 2 Боян Боянов<br /> 
expert: Василка Василева<br /> 
manager: 1 Георги Георгиев<br /> 
worker: 4 Димитър Димитров <br /> 
<br /> 
Да се напише програма, която:
- създава и инициализира началник с посочените в горния пример данни;
- възлага на създадения началник всички задачи от текстовия файл “tasks.txt” (на всеки ред от текстовия файл има описание на точно една задача);
- за всяка задача от файла “tasks.txt” извежда на стандартния изход дали е приключила успешно или не;
- извежда статуса на началника след приключване на всички задачи.
